\usection{La Saga di Sniper Joe}

Lascia che ti parli del mio personaggio, potrebbe rivelarsi illustrativo per quanto riguarda gli archi di esperienza che i giocatori e i loro personaggi ammassano nel tempo.

Tendo ad arbitrare molto più spesso di quanto non giochi, ma a metà degli anni '10 ho avuto la possibilità di partecipare come giocatore durante un consideravole arco di campagna. Heikki stava gestendo una campagna fantasy-storica tutta sua a quel punto, una specie di discendente della mia partita di prima. L'avventura che Heikki stava portando era \textsc{Rahasia}, un modulo classico della TSR, ma, siccome la campagna era un sandbox dove avevamo accesso alla panopilia completa di manovre strategiche, l'avventura stava lentamente diventando qualcosa di irriconoscibile, mentre avventurieri e streghe si combattevano nella Moldavia medievale.

Arrivai circa a metà scenario e persi ignominosamente il mio primo personaggio in un incontro in un dungeon. Il secondo, invece, durò più a lungo; "Sniper Joe", il mio Combattente (a dire il vero era un Ranger, ma alle regole di LotFP non importa), finì per giocare un ruolo decisivo nel nostro salvataggio del regno dalle minacce dell'antica stregoneria.

Avevo battezzato Sniper come uno degli \textit{sprite} nemici dei vecchi giochi di \textsc{Megaman}\translatornote{Non mi risulta alcuna traduzione italiana dei nomi degli \textit{sprite} di Megaman, tutto quello che posso suggerirvi è di cercare su Google per vedere se li riconoscete. Io no.} (cosa che suppongo mi dati), l'identità del personaggio era a dire il vero lo stesso tipo di commedia tragica di cui riempio i miei giochi: Joe era un "veterano del Vietnam" (eravamo implicitamente d'accordo che sarebbe stato un veterano di una qualsiasi guerra del recente passato dell'ambientazione, era una similitudine più che un fatto letterale), un tizio taciturno e paranoide che aveva trasformato il proprio PTSD in un'autodistruttiva seconda carriera come avventuriero. Si trattava semplicemente di un po' di leggero riempitivo narrativo per divertirmi mentre la situazione si sviluppava; sono il tipo di giocatore a cui piace stabilire ed immaginare un po' dell'identità del personaggio.

Sniper si rese piuttosto utile nel dungeon delle streghe, ma il suo vero momento di gloria arrivò quando il gruppo rientrò in città dopo un'escursione incompleta nel dungeon per scoprire che le streghe stavano tentando un golpe l'intera baronia con \textit{Charme su Persone}. La città era un vespaio di notizie sull'improvvisa storia d'amore tra il barone e una ragazzina paesana senza nome, arrivata inappropriatamente vicina alla vedovanza di quest'ultimo; il gruppo riuscì a mettere insieme i pezzi abbastanza rapidamente, realizzando che le streghe scambia-corpi erano emigrate dal dungeon alla città, mettendo a rischio la struttura stessa della società!

La paranoia di Sniper ingranò di brutto quando iniziammo a sospettare della situazione, così mi lanciai completamente in modalità spionaggio per infiltrare il gruppo in città, identificare la cabala delle streghe e poi organizzare la loro eliminazione a fronte della lealtà (alimentata a \textit{Charme}) del Barone verso la sua nuova moglie. A posteriori, avevo principalmente sprecato tempo, visto che le streghe non si rivelarono chissà che geni del male, ma quantomeno il gruppo riuscì ad operare senza essere individuato. Sniper stesso passò un'intera settimana appostato fuori dal castello, contando soldati e aspettato la buona occasione per assassinare una strega con una balestra.

La nostra investigazione indicava la presenza di tre streghe che possedevano i corpi di belle giovanotte paesane; una aveva appena sposato il barone, le altre due erano le sue vecchie amiche e damigelle. Il barone era completamente sotto il loro controllo magico e, sebbene la situazione fosse ovviamente controversa dal punto di vista sociale, le streghe erano comunque saldamente integrate a corte. La cosa peggiore era che il barone stava organizzando di mettersi in viaggio per presentare la sua nuova moglie al re di Moldavia la settimana successiva! La posta in gioco si era alzata bruscamente, era piuttosto ovvio quale fosse l'obiettivo di lungo termine qua.

La situazione sembrava irrisolvibile e il gruppo stava già pianificando la fuga da quella che sembrava una situazione strategicamente impossibile, quando mi venne l'idea che avrebbe salvato la Moldavia: avremmo dovuto incastrare le streghe per stregoneria. Loro erano chiaramente molto attente nel rispettare i propri ruoli al castello, ma in quanto comuni paesane avrebbe dovuto essere possibile fargli rivoltare contro la corte con qualche pantomima occulta ben orchestrata.

L'idea si trasformò in un vero e proprio piano per un colpo, col in gruppo che eseguiva operazioni parallele e sincronizzate nel tentativo di rubare il cadavere della baronessa deceduta e portarlo di nascosto nei quartieri di quella nuova, e allo stesso tempo cercava di hackerare socialmente la corte per preparare le circostanze della scioccante rivelazione.

L'esecuzione dello strategemma fu puntuale, anche se la scoperta che la nuova baronessa-strega tenesse un \textit{leopardo domestico} nelle proprie stanze si rivelò una piccola complicazione; perdemmo Pjotr il Ladro lì. A parte quello, però, andò tutto sorprendentemente liscio, sebbene al prezzo della vita di alcune guardie. Sniper e un altro complice, Durriger, fecero pure una visitina al tesoro del barone mentre lasciavano il castello.

Le streghe erano un pubblico freddo, come ci si aspetta da degli scambia-corpi immortali, ma la nostra elaborata messinscena fu sufficiente a far perdere loro la calma e farle tirar fuori gli artigli; a quel punto avevamo essenzialmente tutto quello che volevamo: l'intero castello come testimone di magia malvagia. Non avevamo davvero dei mezzi che ne prevenissero la fuga, ma almeno avevamo salvato la baronia dalle grinfie di Satana! Nessuno scoprì mai che avevamo incastrato le streghe per stregoneria, ammazzato qualche guardia del castello per farcela e derubato il barone già che eravamo lì. Un colpo perfetto!

Il prossimo grosso sviluppo nella "costruzione del carattere" di Sniper avvenne più avanti, quando ebbe la fortuna di trovare un serpente velenoso e oracolare (lascia che ti morda, se sopravvivi al tiro salvezza sul veleno divinerai la risposta a una domanda), che il gruppo aveva appropriato come risorsa piuttosto strategica. Avere un Chierico per i bonus ai tiri salvezza era, ovviamente, essenziale. Sniper fu profondamente impressionato dall'incredibile mistero di queste foreste rumene, cementando la propria identità di ranger. Ora aveva persino un inquietante famiglio animale, che per qualche motivo trovavo estremamente eccitante. Amavo l'idea di trovare più materiale da fantastico naturale per Sniper!

Alla fine, Sniper Joe raggiunge il secondo livello nei dungeon di \textsc{Rahasia} e a quel punto decisi che era un buon momento perché si "pensionasse"; stavo pensando di dargli uno stile di gioco più deliberatamente regionale, lasciandolo vagare per un po' nelle selve moldave e magari tornare più avanti se nuove avventure fossero iniziate nel suo specifico terreno di caccia da pensionato. Credo di essere stato in parte motivato, in questa scelta, dal fatto che volevo sviluppare qualche regola per il Ranger in LotFP e il voler ampliare la mia scuderia di personaggi.

Inoltre, Sniper fece qualcosa di piuttosto divertente durante il suo pensionamento: in quanto semplice boscaiolo non aveva particolare bisogno dell'enorme pila d'oro che aveva guadagnato col suo ruolo in \textsc{Rahasia}, così Sniper piazzò la bellezza di 1000 rupie in un baule, lo seppellì in un luogo pericoloso (spoiler: è coinvolto un orso) e disegnò una mappa del tesoro. \textsc{Il Tesoro di Sniper Joe}\translatornote{Ho tradotto il titolo di quest'avventura, invece di mantenere l'originale e riportarla nell'\hyperref[appendix:ita:avventure]{Appendice A} perché non è stata pubblicata in alcuna forma.}, come mi piace chiamare l'avventura che vi ho scritto, attende ancora qualche boscaiolo coraggioso che si prenda il suo tesoretto da quel baule.

Capite, si trattava di un po' di piacevole gioco di \textit{downtime}; Sniper che seppellisce il suo tesoro, così che qualcun altro in futuro possa trasformarlo in PE, era un piccolo trucchetto per inquadrare l'avventura che avevo scritto per farla giocare da altro, come ho fatto in più occasioni da allora. Forse l'ho resa un po' troppo difficile, però, perché nessuno ha ancora preso il tesoro.

La storia di Sniper termina come lo fano molte storie di avventurieri, all'avventura: mentre stavo pensando di sviluppare altri personaggi e lasciare che Sniper si godesse la pensione, lui fu troppo responsabile per non rispondere alla chiamata quando una qualche malattia, o forse un'infestazione di lumache spaziali (i dettagli erano un po' vaghi), minacciò la baronia. Così Sniper tornò rapidamente in pista.

Sicuro nella sua forza da secondo livello, Cecchino non esitò a prendere l'avanguardia nell'esplorazione e nel cogliere alla sprovvista un gruppo di mercenari arancioni\translatornote{Il "partito arancione" è la designazione usata dalle forze armate italiane per le unità nemiche in contesti di esercitazione. In inglese, si parla di "opforce", che li fa apparire molto meno come appena scesi da un disco volante.} che avevamo trovato nascosti nelle campagne. I mercenari, "Selleck Neri", avevano piazzato qualche guardia nel bosco notturno, facili vittime per un abile arciere come il nostro Sniper.