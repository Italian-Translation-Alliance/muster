\usection{Il Necromante}

La nostra campagna originale di fantasy storico è iniziata nel 2011 ed è proseguita per cento sessioni (una cifra stranamente tonda) prima che diversi problemi della vita reale spezzassero il gruppo. Una delle avventure più memorabili di quel periodo è la saga di Voldemort il Necromante, iniziata attorno alla sessione \#66 e proseguita per circa una dozzina di sessioni. Pensavo, all'epoca, ma lo faccio ancora adesso, che fosse un buon esempio di come appaiono gli sviluppi organici di una campagna \textit{sandbox}. Invece di una serie di moduli di avventura affrontati uno alla volta, è più un complesso intreccio di problemi emergenti.

Descriverò brevemente come la saga di Voldemort è nata e si è conclusa. Tutto questo è stato diligentemente fatto in maniera da \wargam{e}, quindi anche se gli eventi possono di tanto in tanto sembrare drammatizzati, ci si è arrivati attraverso la modellazione della situazione e scelte di gioco dinamiche; gli unici piani coinvolti sono stati l'avvio della campagna, le manovre degli avventurieri e le contromanovre dell'opposizione.

Ovviamente, ci sono un sacco di dettagli in una singola sessione di gioco, quindi sarà necessario concentrarci soprattutto sulla struttura generale, piuttosto che sulle manovre da momento a momento.

\textbf{Sessione \#66}: Il gruppo di avventurieri non aveva un obiettivo dopo aver terminato l'ultima avventura; Rolf il Cappellano (Chierico 1), cercando di fare del bene nel vescovado locale, aveva sentito voci preoccupanti di venerazione necromantica in un villaggio remoto. Si trattava di \textsc{Insidious}\translatornote{Di questa avventura non ho trovato alcuna traccia, suppongo sia un modulo scritto da Eero stesso.}, un modulo di avventura di basso livello e piuttosto semplice che stavo per introdurre.

La prima sessione è consistita principalmente di manovre preliminari, viaggiare verso il posto, interrogare popolani e scoprire la magione abbandonata dell'ultimo borgomastro. C'è stato un incontro con delle strigi.

\textbf{\#67}: Un paio dei giocatori principali mi sono venuti a trovare qualche volta nel corso della settimana, per preparare l'effettiva sessione con un po' di esplorazione a bassa posta e mappatura delle parti meno interessanti della magione. Il gruppo ha iniziato la sessione effettiva ben preparato per un'azione immediata.

In quel periodo il gruppo aveva un combattente di 3° livello, una specie di ranger di 2° e un chierico di 4° in aggiunta ai personaggi di 1°, quindi sbarazzarsi degli orchi non è stato, per lo più, un gran lavoro. Incontrare il Necromante di 10° livello nascosto sotto la magione si è rivelato, invece, una sorpresa inaspettata e sgradita!

Il Combattente del gruppo è stato inizialmente \textit{Charmato}, cosa che si è rivelata solo l'inizio dei problemi; il secondo assalto alla tana del Necromante è diventato quasi un \textit{total party kill}, evitato solamente dalla presenza del chierico combattente Juanita e dalla sua forza magica. Il gruppo aveva portato un Paladino Elfo di 3° livello per rimpiazzare il Combattente \textit{charmato}; Varaniel l'Elfo finì col perdere i suoi poteri da paladino, non avendo saputo impedire a Juanita di picchiare a morte il Necromante a mani nude.

Successivamente, il gruppo scopre il libro degli incantesimi del Necromante, un grande tesoro per un gruppo emergente di medio livello che sta investigando i misteri dell'occulto. Scoprimmo che il nome del Necromante era "Voldemort".

Significativamente, questo è stato il primo caso in cui le regole della campagna avevano prodotto una reliquia dalla morte di un personaggio dotato di livelli; Voldemort si lasciò dietro un pendente a forma di teschio che Varaniel l'Elfo presé per sé dopo l'omicidio.

\textbf{\#68}: Abbiamo fatto una sessione infrasettimanale con Timo, il giocatore di Varaniel l'Elfo, stabilendo che Varaniel stesse effettivamente impiegando il pendente-reliquia lasciato dal Necromante per la sua ricerca di incantesimo. Varaniel non era sempre stato un Elfo (aveva precedentemente fatto ricorso alla trasmigrazione dell'anima per scappare da una malattia maledetta), quindi, sebbene possedesse la Potenza Eladrin, sapeva a malapena usare il proprio potenziale magico.

Avevo tirato per determinare la natura della reliquia di Voldermort e, ovviamente, il fato aveva voluto che fosse un filatterio, o un Horcrux, come lo chiamano i ragazzi; Timo era ben documentato su Harry Potter quindi sì, eravamo sulla stessa pagina.

Abbiamo modellato l'influenza che l'Horcrux del Necromante avrebbe avuto sulle azioni di Varaniel nel \textit{downtime} tra le avventure, stabilendo che venisse presto ispirato a fuggire nella notte con il suo nuovo e misterioso servitore "Gregor" il Ratto Mannaro (questo tizio era semplicemente apparso senza venir invitato qualche settimana dopo la morte del Necromante, uno sviluppo completamente normale).

Varaniel stesso era convinto di star cercando una scorciatoia verso il potere magico. Noi giocatori sapevamo che stava venendo sottilmente influenzato dal pendente e dai consigli di Gregor. Varaniel si trovò presto impegnato ad assoldare guide e a viaggiare nelle terre selvagge, cercando niente meno che il temuto luogo di culto senza nome di \textsc{Death Frost Doom}.

\textbf{\#69}: Una sessione dal passo lento, in seguito ai continui tentantivi del gruppo di trovare e risolvere avventure "fegatelli". Né Timo (il giocatore di Varaniel) né Peitsa (il giocatore di Juanita) erano dei nostri, e l'avventuriero di punta della campagna, Hans Krüger non era ancora pronto per iniziare la sua campagna in Italia, quindi ci voleva qualcosa di piccolo.

Alla fine, il gruppo finì per battere una vecchia pista (per qualche motivo pensavano che i documenti di pianificazione di una banda di fuorilegge fossero ancora informazioni correnti dopo 15 sessioni) e incontrando per caso alcune caverne naturali. La cosa più notevole della sessione fu quando uno degli avventurieri finì davanti a una corte marziale del resto del gruppo e venne condannato a morte per perfida codardia.

\textbf{\#70}: Un'altra sessione in solitaria con Varaniel tra le sessioni regolari. Varaniel e il suo fidato servitore Gregor erano piuttosto soddisfatti di "aver trovato" l'antico altare Duvan'Ku che stavano cercando tra le montagne. Gregor ovviamente, serve Voldemort il Necromante e, di nascosto da Varaniel, sta lavorando per facilitare l'imminente ritorno di detto spettabile personaggio.

\textbf{\#71}: Timo era nuovamente assente (per motivi organizzativi, l'ispirazione parziale all'origine di queste sessioni in solitaria), ma avevamo il resto del gruppo centrale. Avevo abbozzato un dungeon da una pagina piuttosto stupido sul viaggio nel tempo e gli uomini delle caverne che scoprivano il fuoco e, con i giocatori interessati a un completo cambio di passo, abbiamo fatto quello per una sessione. I giocatori più furbi non avevano mandato i loro personaggi migliori e, infatti, nessuno dei quattro coraggiosi mandati nel passato è tornato indietro.

Alla fine della sessione, Juanita, un personaggio centrale nei tentantivi del gruppo di costruire una base, si è finalmente accorto che Varaniel l'Elfo era scomparso; che se ne andasse in un misterioso viaggio privato non era così strano, ma quando Juanita si è accorto anche della mancanza del libro degli incantesimi di Voldemort è \textit{assolutamente} riuscito a unire i puntini!

\textbf{\#72}: Una terza sessione solitaria per Varaniel l'Elfo. Varaniel scende nelle fauci del luogo di culto senza nome. È molto coraggioso, forse un po' confuso, e immensamente fiducioso nel fatto che la sua carriera magica stesse per fiorire. Gregor lo scagnozzo lo incoraggia, ma senza tradire ulteriore conoscenza di questo luogo malvagio.

Varaniel segue il sussuro senza esitare e, infatti, la testa conservata di Voldemort, assieme al suo grimorio e all'amuleto Horcrux, permette alla coppia di entrare nel \textit{sancta sanctorum} del tempio.

Timo si aspettava assolutamente che Gregor lo tradisse nel momento chiave, e non mi aspettavo che "facesse lo stupido" in alcun modo, ma il tempismo dell'assalto lo ha colto alla sprovvista e la maledizione magica dell'altare maggiore coglie Varaniel con la guardia abbassata. Gregor il Ratto Mannaro sapeva che uno dei due sarebbe dovuto morire perché Voldemort vivesse di nuovo, e non intendeva essere lui.

Il difetto principale di Varaniel, come avventuriero ed eroe, erano, da quando ha subito una maledizione divina per aver derubato un tempio nella sessione \#8, le sue terribili statistiche fisiche. Non è stato in grado di opporre resistenza al Ratto Mannaro e impedire di venir sacrificato su quell'altare terribile!

\textbf{\#73}: Il gruppo aveva scoperto che Varaniel li aveva traditi o, potenzialmente, era stato incantanto (la giuria era ancora indecisa su quest'idea - la stessa giuria che aveva condannato a morte Vengeance numero-qualcosa, uno dei loro, poche sessioni prima) alla fine della sessione precedente. Gli avventurieri erano estremamente risentiti, i giocatori eccitati all'improvvisa spinta di manovre giocatore-contro-giocatore. Timo crea un nuovo personaggio per unirsi alla caccia, non volendo portare il suo combattente, ancora \textit{charmato}.

I giocatori erano all'oscuro di quanto era accaduto e io e Timo, ovviamente, non gli abbiamo rivelato nulla. La sessione si è evoluta in una caccia al cardiopalma mentre il gruppo viaggiava dalla fantasy-Baviera alla fantasy-Olanda, cercando la fortunatamente facile da riconoscere faccia Eladrin di Varaniel. Diversi indizi lasciati durante il suo passaggio hanno aiutato il gruppo a trovare la strada per \textsc{Death Frost Doom}.

Il party scala la montagna, esplorando le caratteristiche superficiali, e rivela il buonsenso necessario a verificare che una coppia che ricordava quella descritta da loro avesse già lasciato la montagna due giorni prima. A questo punto, i giocatori fecero la scelta molto intelligente di non provocare ulteriormente \textsc{DFD} e di continuare invece a seguire Varaniel e quel grimorio pericoloso e blasfemo.

L'inseguimento, con un'azione serrata, attraverso la fantasy-Olanda, arrivando finalmente al suo apice ad Amsterdam, dove il gruppo invididuò Varaniel-e-Voldemort giusto un giorno prima che la sua nave lasciasse il porto per terre lontane. Sfortunatemente, tre dei cinque avventurieri si erano distratti ad Amsterdam (fondamentalmente avevano aperto la loro fiera per qualche motivo?), il che significava che Juanita e Yoreel (Ranger 3) finirono per mettere all'angolo il Necromante rinato da soli, in svantaggio.

\usubsection{Il Drammatico Finale}

Il resto della sessione \#73 richiese qualcosa come 15 minuti in tempo di gioco, consistendo di round di combattimento della durata di un singolo minuto. La battaglia consisteva in un mago di A\dnd{} di 10° livello e un Ratto Mannaro da 3DV contro un santo clericale di 4° livello, sviluppato in maniera lenta e densa, e il suo compare ranger di 3°.

Sfortunatemente, Yloreel aveva lasciato i suoi quattro cani da combattimento fuori dalla locanda, mentre i giocatori tentavano un assalto furtivo. Erano incerti su cosa fosse successo di preciso a Varaniel e speravano che bastasse la ragionevolezza a risolvere la situazione. Voldemort aveva il pieno controllo del corpo di Varaniel e Gregor il Ratto Mannaro aveva obliterato la sorpresa svicolando fuori dalla sala comune e correndo ad avvisare il suo Padrone che gli avventurieri si stavano avvicinando.

Voldemor, ovviamente, odiava Juanita, il suo assassino, con tutta la furia di un antagonista davvero malvagio. La ultima sua morte per mano del brutale santo dalla mentalità "meglio morto che malvagio" era stata lenta e dolorosa.

Il Necromante apre le danze con un incantesimo di \textit{Nube Maleodorante}, confermando ai giocatori che Varaniel aveva accesso al repertorio e al desiderio di uccidere di Voldemort. Juanita prende la fatale decisione di lanciarsi attraverso la nube, invece che ritirarsi, cercando un KO rapido e decisivo. Cercare direttamente di colpire il baricentro del conflitto, tipico di Peitsa. Yoreel non può far altro che supportare Juanita, mentre Gregor il Ratto Mannaro \textit{Fingeva la Morte} nella stanza per coglierli di sorpresa più tardi.

La cultura di gioco locale non è così saldamente radicata nella conoscenza di \dnd{} standard e anche gli incantesimi di medio livello sono rari; la \textit{Nube Maleodorante} è ben più pericolosa di quanto non realizzassero i giocatori e ha quasi concluso da sola lo scontro. Juanita riesce a lanciarsi contro il Necromante attraverso la nube, accecato dal gas bruciante, ma inciampa nel mobilio dando al Necromante l'opportunità di lanciare \textit{Stretta Folgorante}.

Tuttavia, come ho accennato più sopra, Juanita era meccanicamente \textit{denso} in quel modo peculiare che solo i personaggi sviluppati lentamente sanno essere. Aveva un secondo cuore (e +1 DV) per essersi unito col suo stesso doppelganger nella 4° sessione della campagna; la sua costituzione innaturale gli ha permesso di resistere all'arresto cardiaco.

Questa è stata la prima volta in cui le barocche regole del combattimento che il regolamento della nostra campagna aveva sviluppato sono state veramente messe alla prova in piena disperazione. Juanita assorbe una seconda \textit{Stretta Folgorante}, rischiando la pelle, ma riesce a proseguire a colpi di tiri salvezza fortunati, deciso a spezzare la vita del Necromante a mani nude, come aveva già fatto in passato. La principale virtù della santità di Juanita consisteva nella sua \textit{Forza Disumana}, quindi era ovvio che fosse quella o niente quando si fosse trattato di spezzare un abominio di mago.

Durante il terzo round di combattimento, Gregor il Ratto Mannaro coglie di sorpresa Yoreel il Ranger, alle spalle, per poi lanciarsi sull'esausto Juanita quando vede il proprio Padrone venir spezzato a mani nude. Gregor riesce nell'impensabile, oltrepassando la sacra furia di Juanita e squarciandogli la gola, prima che Yoreel riesca ad abbatterlo.

Lo scontro in sé ha richiesto circa cinque minuti di tempo in gioco, ma l'"opera mortale" alla fine si è estesa per circa otto round di combattimento, con Juanita che giaceva a terra, morendo per le ferite riportate. I giocatori non sapevano per certo chi fosse vivo e chi morto, o chi si sarebbe ripreso per primo.

Era la prima volta che vedevamo morire un personaggio sviluppato a lungo termine, quindi l'attenzione era interamente su Juanita. Abbiamo tentato tutte le vie che potevamo battere, estendendo la sua vita con vari pareggi nei tiri di costituzione e volontà, primo soccorso, magia e preghiere. Il Figlio di Dio è apparso a Juanita in una visione, ma purtroppo non aveva alcun miracolo divino per lui; era tempo che andasse, dopo aver sconfitto un grande male, anche se forse non era quello che immaginava fosse il suo destino (Juanita si stava preparando ad affrontare un malvagio semidio pagano che flagellava la regione, il Dullahan). "Hai fatto più di quanto non avrei potuto chiedere a un singolo uomo mortale. Sii pronto a perire e rialzarti dove vivono gli angeli", dicono i miei appunti.

Quindi, ovviamente, Juanita rifiutò la salvezza eterna nella remota speranza di sopravvivere al suo ultimo tiro salvezza contro lo shock sistemico da perdita di sangue; avrebbe preferito un bonus a un tiro salvezza a un invito in Paradiso (gli Avventurieri, eh?).

Yoreel fallì nel salvare la vita del suo amico, che con la gola squarciata non poteva ingoiare gli elisir guaritori. La guardia cittadina di Amsterdam arrivò poco dopo, sequestrando tutto e trattenendo Yoreel in custodia per quattro mesi prima di lasciarlo andare.

I giocatori erano estremamente incazzati con la Repubblica per aver confiscato gli effetti personali di Varaniel/Voldemort, per non parlare della Chiesa che aveva reclamato i resti e l'equipaggiamento di Juanita. Il povero eroe aveva infranto le regole della propria clausura ed era sfuggito dagli ordini del proprio vescovo l'estate precedente, quindi era considerato sotto custodia ecclesiastica. Tutto ciò avrebbe dato, successivamente, luogo a una "divertente" avventura di seguito, con gli avventurieri che sospettavano che il cadavere di Juanita, sepolto in una catacomba, avesse nuovamente dato alla luce il suo doppelganger, ancora vivo. E poi, tutto quell'equipaggiamento magico a prender polvere in una qualche vecchia tomba, eddai.

Il gruppo non realizzerà mai la visione di Juanita di creare un importante centro di studio magico (per goderne i benefici durante le avventure, ovviamente) in una base stabile per un gruppo in ascesa. Il gruppo non libererà mai la Baviera fantastica dagli antiquati terrori del Dullahan.

Quell'avventura è stata ovviamente importante per noi, in quanto ha spezzato la spinta strategica del gruppo e ci è costata due personaggi di medio livello.

Il motivo principale per cui racconto questa storia, però, è che penso che sia un esempio piuttosto buono del modo in cui moduli di avventura individuali e sviluppi emergenti vengano intrecciati dall'arbitro, creando un campo strategico complesso in cui si muovono gli avventurieri. Le otto sessioni presentate hanno coinvolto quattro moduli diversi che facevano avanti e indietro nel focus del gruppo, con l'azione che si è rivelata più decisiva che non aveva assolutamente nulla a che fare con nessun modulo in particolare.

Notevolmente, la campagna è sopravvissuta emotivamente a queste perdite; tanto Timo quanto Peitsa hanno giocato altri personaggi e non ci siamo tirati indietro davanti a scenari dalle poste similmente alte che abbiamo incontrato successivamente. Almeno questo gruppo, all'epoca, poteva giocare a \dnd{} con poste veramente alte e non andare completamente a pezzi davati a un fallimento maggiore.